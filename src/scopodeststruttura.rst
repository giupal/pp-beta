Scopo e destinatari
===================

Scopo
-----
Il  presente  elaborato  rappresenta  un  documento  di  linee  guida  che  ha  **l’obiettivo  di  supportare  le
pubbliche  amministrazioni  nel  processo  di  valorizzazione  del  proprio  patrimonio  informativo
pubblico, proponendo una serie di azioni che devono essere necessariamente intraprese per attuare in
maniera omogenea su scala nazionale questo processo**. Il documento, in linea con gli obiettivi indicati
nell’articolo  52  del  D.lgs  7  marzo  2005,  n.  82  –  Codice  dell’Amministrazione  Digitale  (CAD),
approfondisce  da  un  lato  un  modello  e  un’architettura  di  riferimento  per  l’informazione  del  settore
pubblico,  individuando  standard  di  base,  formati,  vocabolari/ontologie  per  dati  di  riferimento  e
“core”,  ricorrenti  e  indipendenti  da  domini  applicativi,  profili  di  metadati  descrittivi  nazionali,  e
dall’altro  gli  aspetti  organizzativi  e  di  qualità  dei  dati  necessari  per  individuare  i  ruoli  e  le  figure
professionali  delle  pubbliche  amministrazioni  nonché  le  fasi  dei  processi  per  la  gestione  e
pubblicazione  di  dati  di  qualità.  Inoltre,  il  documento  mira  a  fornire  supporto  (i)  nella  scelta  della
licenza per i dati di tipo aperto, (ii) nell’analisi di eventuali aspetti di costo dei dati, e (iii) nella loro
pubblicazione nei portali per una maggiore standardizzazione di questo processo.
Le  presenti  linee  guida  rappresentano  un  aggiornamento  rispetto a  quelle  pubblicate  nel  corso  del
2016. L’aggiornamento ha riguardato interventi specifichi elencati nella sezione `revisioni <revisoni.html>`__. Si ricorda che per **le indicazioni relative ai capitolati di gara le  raccomandazioni incluse nelle** `linee guida del 2014 <http://www.agid.gov.it/sites/default/files/linee_guida/patrimoniopubblicolg2014_v0.7finale.pdf>`__ **(capitolo 11 pagine 98-99) sono a oggi ancora valide**.

Destinatari
-----------
Secondo  quanto  previsto  dal  CAD  (art.  2,  commi  2  e  4)  per  l’applicazione  del  Capo  V,  il  presente
documento  è  destinato  a  tutte  le  pubbliche  amministrazioni,  alle  società  interamente  partecipate  da
enti  pubblici  o  con  prevalente  capitale  pubblico  inserite  nel  conto  economico  consolidato  della
pubblica amministrazione, come individuate dall'ISTAT ai sensi dell'art. 1, co. 5, della  L. 311/2004.
Con riferimento alle disposizioni concernenti l'accesso ai documenti informatici e alla fruibilità delle
informazioni  digitali  di cui al  capo  V del CAD, il documento  è destinato anche  ai  gestori di servizi
pubblici e agli organismi di diritto pubblico.
In  virtù  della  duplice  valenza  tecnico-organizzativa  delle  linee  guida,  esse  si  rivolgono  sia  a  figure
professionali  delle  amministrazioni  in  possesso  di  competenze  tecnico-informatiche  (ad  esempio,
direttori  dei  sistemi  informativi,  responsabili  siti  Web,  funzionari  e  consulenti  tecnici),  sia  a  figure
professionali  individuabili  in  quelle  aree  più  amministrative  preposte  all’organizzazione  dei  dati  (ad
esempio, responsabili di basi di dati specifiche, responsabili amministrativi, esperti di dominio).
